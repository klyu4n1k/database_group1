# Аналіз предметної області

## Вступ

У вступі описується мета роботи і розглядається поставлене завдання з позиції її 
актуальності, значення її розв’язання для тієї предметної області, до якої відноситься 
тема бакалаврського проєкту. Коротко характеризується сучасний рівень розв’язання даного 
завдання і взаємозв’язок з іншими проєктами по цій тематиці.Наводяться основні технічні 
характеристики розробки й очікуваний технічно-економічний ефект від її реалізації.


## Основні визначення

***Експерт*** (від лат. expertus — досвідчений) — фахівець, який здійснює експертизу.
Вони є є фізичними особами, які мають високу кваліфікацію, спеціальні знання і безпосередньо
здійснюють наукову чи науково-технічну експертизу та несуть персональну відповідальність за
достовірність і повноту аналізу, обгрунтованість рекомендацій відповідно до вимог завдання
на проведення експертизи.

***Основні показники екпертного потенціалу:***

- Високий рівень інтелекту;

- Значний досвід роботи;

- Визнання колег;

- Активна наукова діяльність;

- Існування публікацій у престижних виданнях;

- Престижна освіта;

- Високий особистий статус.

***Експертне опитування*** – це метод збору інформації, заснований на думках про будь-яке явище
чи процесі групи компетентних фахівців, які називаються експертами.

***Види експертного опитування***

***1. За ступенем взаємодії експертів:***

- ***Індивідуальний*** - опитування експертів проводиться окремо, експерти не знають про позиції інших
фахівців і можуть навіть не знати, що інші фахівці теж опитуються. Мета – отримання індивідуальних
думок експертів максимально очищених від стороннього впливу;

- ***Індивідуально-колективний*** (метод Дельфі) - спочатку кожен експерт дає окрему оцінку досліджуваного
явища; після чого проводиться оцінка думок експертів і кожному експерту повідомляють усереднену
оцінку висловлених думок. Далі експертам знову пропонують оцінити досліджуваний об'єкт з урахуванням
усередненої оцінки. Експерти можуть переглянути початкову оцінку чи обґрунтувати свою точку зору,
відмінну від загальної думки. Ця процедура повторюється до тих пір, доки оцінки не зблизяться
на стільки, що середня з них може вважатися достатньо надійною, а розкид думок не знизиться до мінімуму.
Зазвичай, необхідний рівень згоди досягається за 2-3 туру;

- ***Груповий*** - відкрите і всебічне обговорення проблеми кількома фахівцями і вироблення колективної позиції.

***2. За ступенем відкритості:***

- ***Очний*** - це особиста зустріч та бесіда з експертами. Недоліком очного опитування є великі затрати праці та
часу як з боку дослідника, так і експертів. Необхідність тривалої участі в експертизі зазвичай викликає невдоволення
з боку експертів. Крім того, при очному опитуванні можуть виникати небажані спотворення інформації внаслідок
психологічного впливу дослідника на експерта;

- ***Заочний*** - відбувається розсилка анкет експертам поштою. Його переваги – простота та дешевизна. Однак надійність
отриманих даних може бути нижче, ніж при очному опитуванні, оскільки деякі питання експерт може неправильно витлумачити,
а на деякі взагалі не дати відповіді.

***Анкетування*** — вид опитування, в ході якого використовується друкована чи електронна анкета як комунікаційний засіб
звʼязку між дослідником та респондентом. 

Процес анкетування є регламентованою процедурою, що здійснюється за планом
дослідження — від накреслення мети, завдань, етапів до аналізування зібраних
емпіричних даних, оприлюднення висновків та рекомендацій. 

***Анкетне опитування проводиться в кілька етапів:***

- ***Етап перший:*** визначення теми, формування програми дослідження; розроблення
анкети; проведення навчання анкетерів; організація пілотажного (пробного)
опитування; внесення коректив у програму та анкету; розмноження анкети;

- ***Етап другий:*** відпрацювання організаційно-методичних аспектів анкетування: конкретизація
місця і часу проведення, попереднє інформування опитуваних про завдання та використання результатів,
визначення порядку централізованого збирання заповнених анкет;

- ***Етап третій:*** проведення анкетування та збирання первинної інформації; підготовка зібраних даних
до оброблення (кодування відкритих питань, вибракування непридатних анкет); математико-статистичне
опрацювання отриманих даних за допомогою спеціальних комп’ютерних програм;

- ***Етап четвертий:*** аналіз результатів анкетного опитування; підготовка та обговорення попереднього
й підсумкового звітів; презентація результатів анкетування та вироблення на їх основі відповідних рекомендацій. 

***Основні переваги анкетування:***

- Мінімізація впливу дослідника на респондента;

- Можливість за короткий час опитати велику кількість людей;

- Можливість отримати інформацію про минулі, актуальні та майбутні події;

- Більша придатність результатів анкетування до математичного оброблення;

- Відносна організаційна та комунікаційна нескладність анкетування (порівняно, наприклад, з інтерв’юванням);

- Незначні матеріальні витрати на проведення анкетного опитування.

***Недоліки анкетування:*** 

- Брак допомоги респондентові з боку дослідника при опрацюванні анкети (в разі заочного анкетування);

- Неможливість контролювати вплив на респондента його найближчого соціального оточення;

- Залежність від репрезентативного вибору та суб’єктивних чинників (небажання респондентів надавати
правдиві відповіді, квапливість і непродуманість відповідей);

- Неможливість опитати всіх представників вибіркової сукупності, якщо анкетування носить вибірковий
характер; залежність надійності та достовірності інформації від репрезентативності вибірки. 

***Види анкетування***

***Анкетування класифікують за різними критеріями.***

***1. Залежно від кількості опитуваних:***

- ***Індивідуальне*** — одноразове опитування одного респондента;

- ***Групове*** — одночасне опитування колективу, групи людей;

- ***Аудиторне*** — організаційно-методичний різновид групового анкетування, що полягає в одночасному заповненні
анкет спеціально відібраною групою людей, зібраних в одному приміщенні (аудиторії) у чіткій відповідності до правил вибіркової процедури;

- ***Масове*** — одноразове опитування від 100 до тисяч респондентів.

***Індивідуальне анкетування*** частіше є роздавальним, оскільки в такій ситуації респондент має більше часу для обдумування відповідей.
Водночас у ході індивідуального анкетування можливі розмови з близькими, друзями, тобто заміна респондента, що знижує надійність даних.
Контакт анкетера і респондента обмежений: на початковому етапі — вступний інструктаж щодо правил заповнення анкети, контрольний перегляд
заповненої анкети і з’ясування питань, що виникли у респондента.

У ході ***групового анкетування*** респонденти можуть отримувати відповіді «тут і зараз». Щоб підвищити ефективність масових анкетних опитувань
перед їх проведенням здійснюють, як правило, пробні опитування (50–100 анкет) для вибракування невдалих запитань — таких, що «не працюють». 

***2. За способом розповсюдження анкети:***

- ***Роздаткове*** — анкету вручає і забирає у респондента анкетер;

- ***Поштове*** — анкету розсилають респондентам поштою;

- ***Пресове*** — анкету друкують у газеті або журналі;

- ***Онлайн-анкетування*** — анкету розміщують на інтернет-ресурсі для заповнення її в режимі реального часу.

***3. За формою спілкування анкетера і респондента:*** 

- ***Очне*** — респондент заповнює анкету у присутності анкетера;

- ***Заочне*** — анкети роздають респондентам, котрі заповнюють їх самостійно і віддають анкетеру в призначений термін.

***4. За повнотою охоплення респондентів:***

- ***Суцільне*** — опитування всіх представників вибірки;

- ***Вибіркове*** — опитування частини вибірки.

***Види запитань в анкетах***

***1. За змістом:***

- ***Особистісні*** (стать, вік, професія, освіта і тд);

- ***Про факти свідомості*** (думки, враження, судження, мотиви і тд);

- ***Про факти поведінки*** (результати діяльності, вчинки, дії і тд).

***2. За формою відповідей:***

- ***Закриті*** (містять повний набір можливих варіантів відповіді):

    * ***Дихотомічні*** (відповіді так/ні);
    
    * ***Поліваріативні*** (є декілька варіантів відповіді);
    
    * ***Шкальні*** (наприклад, повністю згоден/згоден/частково згоден/не згоден);
    
    * ***Табличні***;
    
- ***Напівзакриті*** (містять певні варіанти відповіді, але можна також внести власну);

- ***Відкриті*** (передбачають самостійну та розгорнуту відповідь респондентів).

***3. За сформованістю запитання:***

- ***Прямі*** (спрямовані на безпосереднє та відкрите отримання інформації від респондентів);

- ***Непрямі*** (пов'язані з використанням якоїсь уявної ситуації, яка дозволить приховано дізнатись певну інформацію).

***4. За функціями:***

- ***Інформаційні*** (основні);

- ***Фільтри*** (використовують у випадку, якщо потрібно зібрати інформацію не від усіх респондентів, а від певної категорії);

- ***Контрольні*** (дають можливість уточнити правильність відповіді респондента).

## Підходи та способи вирішення завдання

Найбільшим викликом в даному питанні стане мета - дійти до кінцевої та найбільш правильної відповіді на питання серед людей,
які вважаються найкращими знавцями в цій самій сфері. Для цього потрібно спочатку організувати, структурувати та систематизувати
конкретні способи та методи, які вже відомі людству під найкращих його представників.

***Пґропонуємо такі інструменти та методи для вирішення завдання:***

***1) Модерування***

Опис: кожен учасник дискусії по черзі буде приймати на себе роль модератора, який не приймає участі в розмові,
але слідкує за її напрямком та не відходженням від теми (цей спосіб навряд-чи стане єдиним засобом, але
для порозуміння в комунікації та пришвидшення процесу пошуку результату - є одним з найкращих методів.

***2) Розгалужене голосування***

Для того, щоб не загубитися в купі різних ідей та думок, пропонується розбити колектив експертів на групи
та для кожної групи проводити голосування "ззовні", щоб ті, хто є учасниками групи пропонували свої ідеї,
а інші вирішували яка з них найкраща. Завдяки цьому методу можна легко, ефективно й поступово зменшувати
кількість ідей до їх "усереднення" серед прибічників схожих ідей.

***3) Метод Дельфі:***

Ітеративний процес з анонімним голосуванням та зворотним зв'язком. Схожий з простим голосуванням,
але різниця полягає в анонімності та зворотньому зв'язку кожного з учасників.

***4) Метод картування думок:***

Це узагальнений метод візуалізації, позбавлений критики з усіх сторін, щоб зосередитися на процесах
та об'єктах, необхідних для досягнення мети, завдяки "малюванню" та комбінуванню ідей учасників дискусії
(в нашому випадку експертів) задля пошуку спільних точок пересічення.

***5) Brainstorming або мозковий штурм:***

Генералізований метод картування думок, направлений на уникнення критики з будь-якої сторони, а просто
випадкова генерація мимовільних або миттєвих ідей, що виникають під час самого процесу вирішення завдання.
Не найефективніший метод, але за умови відсутності організації процесу обговорення може стати рятувальним
жилетом в безвихідній ситуації.

***6) Звичайне онлайн або письмове опитування:***

Для цього потрібно зарання виписати головні тези або варіанти, які вже стоять на розгляді та за умови невпевненості
у виборі одного з них. В такому випадку достатньо методом голосування або опитування обрати найбільш ефективний з наданих.

## Порівняльна характеристика існуючих засобів вирішення завдання

***[Google Forms](https://docs.google.com/forms/)*** - безкоштовний сервіс від Google, призначений для
створення опитувань та форм. Має простий та інтуїтивно зрозумілий інтерфейс, що робить процес створення опитувань легким і
зручним. Відповіді автоматично зберігаються у Google Таблицях, а також є можливість співпрацювати з іншими користувачами в реальному часі.

***[SurveyMonkey](https://www.surveymonkey.com/)*** - сервіс для створення, розсилання та аналізу опитувань. Він надає можливість
користувачам швидко створювати опитування, налаштовувати їх зовнішній вигляд, проводити A/B-тестування, інтегрувати на власні веб-сайти
та в соціальні мережі. Окрім цього, SurveyMonkey дозволяє створювати детальні звіти на основі зібраної інформації.

***[Typeform](https://www.typeform.com/try/typeformbrand/?gclsrc=aw.ds&&tf_campaign=US_CA-Brand-Core-English-Combined_18008307779&tf_source=google&tf_medium=paid&tf_content=145482700302_655533664750&tf_term=typeform&tf_dv=c&tf_matchtype=e&tf_location=1012866&gad_source=1&gclid=CjwKCAjwzN-vBhAkEiwAYiO7oGVUuWeZ1epCSZYAwm7ytYuoXO4rsQmt7jPD0i6sPZ6zBwYR3W-XyhoCmVkQAvD_BwE&gclsrc=aw.ds)*** - програмне забезпечення як сервіс, яке спеціалізується на створенні онлайн-форм та опитувань.
Він відомий своїм зручним інтерфейсом, що дозволяє створювати динамічні форми, адаптовані під потреби користувача.
Typeform пропонує широкі можливості для персоналізації та налаштування опитувань, забезпечуючи зручний процес їх створення та аналізу результатів.

***[Qualtrics](https://www.qualtrics.com/uk/?rid=ip&prevsite=en&newsite=uk&geo=UA&geomatch=uk)*** - потужна платформа для створення опитувань та
проведення досліджень, яка використовується в бізнесі та академічних сферах. Платформа надає широкі можливості для складних аналізів даних, включаючи
аналіз зв'язків та прогнозування. Qualtrics також відомий своєю гнучкістю та можливістю налаштування опитувань під індивідуальні потреби користувача.

***[FlexiQuiz](https://www.flexiquiz.com/)*** - інструмент для створення тестів та опитувань, який відзначається своєю гнучкістю
та простотою використання. За допомогою FlexiQuiz можна легко створювати різноманітні тести з різними типами питань та варіантами відповідей.
Платформа також надає можливість налаштовувати тести відповідно до потреб користувача та забезпечує зручний процес аналізу результатів.

✓ - Критерій виконано повністю

± - Критерій виконано частково

✗ - Критерій не виконано зовсім

| Характеристики | Проєкт | Google Forms  | SurveyMonkey | Typeform | Qualtrics | FlexiQuizw |
 | ------------- | ------------- | ------------- | ------------- |------------- | ------------- | ------------- |------------- |
 | Функціональні вимоги | Підтримка різних типів питань та відповідей | ✓  | ✗ | ✓ | ✓ | ✓ |
 | | Безкоштовне використання | ✓ | ✓  | ✓ | ✓ | ✓ |
 | | Наявність функцій автоматичного аналізу результатів | ✗ | ±  | ✓ | ✓ | ± |
 | | Підтримка різних мов | Англійська | Англійська  | Англійська/Українська | Мультимовний | Мультимовний |
 | | Можливість використання без попередньої реєстрації | ✓ | ✗  | ✗ | ✗ | ✗ |
 | Вимоги до зручності роботи | Інтуїтивний і простий інтерфейс користувача | ✓  | ✓ | ✓ | ✓ | ✓ |
 | | Можливість налаштування та персоналізації опитувань. | ✓ | ✓  | ✓ | ✓ | ✓ |
 | | Автоматичне збереження | ✓ | ✓  | ✓ | ✓ | ✓ |
 | | Наявність інструкцій та довідок. | ✓ | ✓  | ✓ | ✓ | ✓ |
 | | Підтримка мобільних пристроїв | ✓ | ✓  | ✓ | ✓ | ✓ |
 | Вимоги до надійності | Стабільна робота системи без збоїв під час проведення опитувань. | ✓  | ✓ | ± | ± | ✓ |
 | | Забезпечення безпеки даних та захисту від втрати інформації. | ± | ✓  | ✓ | ✓ | ± |
 | Вимоги до продуктивності | Якісна швидкість завантаження сторінок з опитуваннями. | ✓  | ✓ |  ✓ |  ✓ | ± |
 | | Можливість обробки великого обсягу даних (велика кількість відповідей). | ✓  | ✓ |  ✓ |  ✓ | ± |
 | | Оптимальне використання мережі | ✗ | ±  | ✓ | ✓ | ✓ |
 | Вимоги до підтримки | Наявність технічної підтримки. | ✓  | ✓ |  ✓ |  ✓ | ± |
 | | Можливість інтеграції з іншими системами або сервісами. | Google Sheets, Google Calendar, Google Drive  | Slack, Salesforce, Microsoft Teams, Google Sheets, Zapier  | Google Sheets, Mailchimp, Slack, Zapier | Salesforce, Tableau | ✗ |

## Висновки

Аналіз показує, що більшість сервісів не пропонують усіх необхідних користувачам функцій.
Наприклад, "оптимальне використання мережі" - функція, яка може бути вкрай важливою для певних
груп користувачів або в певних випадках використання.
З огляду на це, ідея розроблення нової платформи або модифікації наявної інформаційної системи є
розумною, якщо вона передбачає усунення недоліків і надання користувачам нової функціональності.
Такі інструменти можуть впевнено зайняти позицію фаворита серед користувачів.

## Посилання

1. [https://web-promo.ua/ua/blog/kratkij-gajd-vse-vozmozhnosti-google-forms/](https://web-promo.ua/ua/blog/kratkij-gajd-vse-vozmozhnosti-google-forms/)
2. [https://www.google.com/intl/uk/forms/about/](https://www.google.com/intl/uk/forms/about/)
3. [https://www.surveymonkey.com/](https://www.surveymonkey.com/)
4. [https://www.typeform.com/](https://www.typeform.com/)
5. [https://www.qualtrics.com/](https://www.qualtrics.com/)
6. [https://www.flexiquiz.com](https://www.flexiquiz.com)
7. [https://hostkoss.com/b/uk/survey-tools/](https://hostkoss.com/b/uk/survey-tools/)
8. [https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82](https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82) 
9. [https://studfile.net/preview/5456986/page:6/](https://studfile.net/preview/5456986/page:6/)
10. [https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F](https://vue.gov.ua/%D0%90%D0%BD%D0%BA%D0%B5%D1%82%D1%83%D0%B2%D0%B0%D0%BD%D0%BD%D1%8F)
11. [https://vue.gov.ua/%D0%90%D0%BD%D0%BA%D0%B5%D1%82%D0%B0](https://vue.gov.ua/%D0%90%D0%BD%D0%BA%D0%B5%D1%82%D0%B0)
12. [https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0](https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0) 